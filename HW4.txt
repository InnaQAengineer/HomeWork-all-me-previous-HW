

Наведи короткі приклади вимог (3-5) до будь-якого предмета з твого оточення, які б відповідали кожному з таких критеріїв оцінки якості:
Атомарність- вимоги,які не можна розбити на менші частини. Атомарні вимоги для сторінки логін, наприклад : 1)сторінка повинна мати кнопку “Увійти”, щоб користувач міг увійти в систему; 2) Сторінка логін має виводити повідомлення про неправильний логін або пароль,якщо вони введені неправильно; 3)Сторінка логін повинна мати посилання “Забули пароль?”
Несуперечність-позначає вимоги,які не мають протиріччя одна до одної.  Наприклад,можемо скласти такі несуперечні вимоги до онлайн-банкінгу: 1)система повинна забезпечувати можливість переглядати стан рахунків та історію транзакцій; 2)система повинна бути доступна 24 години на день, 7 лнів на тиждень; 3)система повинна забезпечувати захист від шахрайства та несанкціонованого доступу.
Тестованість- властивість програмного продукту бути відкритим для виконання тестування. Наприклад тестовані вимоги до онлайн-магазину будуть такими: 1)користувач повинен мати можливість додати товар у кошик; 2)користувач повинен мати можливість видалити товар з кошика; 3)користувач повинен мати можливість змінювати кількість товарів у кошику; 4)користувач повинен мати можливість оплатити замовлення онлайн.
Відстежуваність-допомагає впевнитися, що всі вимоги були виконані та продукт відповідає вимогам замовника. Наприклад той самий онлайн-магазин може включати такі відстежувані вимоги як можливість додавання до кошика,оплати товарів,відслідковування статусу замовлення,можливість змінювати персональні дані, при цьому кожна вимога повинна мати унікальний ідентифікатор, щоб можна було легко відслідковувати її стан протягом усього циклу розробки. 








Mighty Beet — детальніше заглибся в практику. 
1. Виконай завдання попереднього рівня.
2. На твою думку, яка з технік тестування вимог гарантує максимально можливу якість фінального результату. Відповідь обґрунтуй (3-5 речень).
 Не буває нічого ідеального, тому обрати єдину техніку, яка підійде до всіх проєктів складно. Було б більш ефективно користуватися комбінованими техніками, наприклад верифікацією та прототипуванням разом, така система допомогла б всебічно розглянути вимоги з різних сторін. Але якщо вже обирати одну, то мабуть таки верифікацію, так як цей метод дозволяє перевірити вимоги на правильність, повноту, відслідковуваність, важливість, зрозумілість, однозначність та вимірюваність. Та й виконується перевірка документації в достатньо простий спосіб, покриває досить велику кількість критеріїв якості та потребує невеликих трудовитрат, порівняно з іншими варіантами.



Mighty Beet — різнобічно опануй тематику уроку.
1. Виконай завдання двох попередніх рівнів.
2. Ти – засновник/ця стартапу, який планує випустити на ринок мобільний застосунок для обміну світлинами котиків.
Склади функціональні  (5-7 од.) та нефункціональні (5-7 од.) вимоги до застосунку.
Функціональні вимоги:
Увійти до аккаунту користувача за допомогою кнопки “Увійти”.
Користувач може змінювати персональні дані.
Користувач може додавати світлини у свій аккаунт у форматі JPEG.
Користувач може відмічати вподобані світлини за допомогою кнопки під світлиною у вигляді серця.
Користувач може зберегти вподобані світлини у віртуальний альбом у своєму акаунті за допомогою кнопки “Зберегти” під світлиною.
Нефункціональні вимоги:
Додаток має завантажуватися протягом трьох секунд.
Інтерфейс застосунка має бути інтуїтивно зрозумілим.
Застосунок повинен бути сумісним з Android та iOS.
Пароль до застосунку має складатися з 6 цифр.
Використати для застосунка двофакторну аутентифікацію через пароль та email користувача.

 
